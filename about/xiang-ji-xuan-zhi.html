<!DOCTYPE html>
<html lang=zh>
<head>
    <!-- so meta -->
    <meta charset="utf-8">
    <meta http-equiv="X-UA-Compatible" content="IE=edge">
    <meta name="HandheldFriendly" content="True">
    <meta name="viewport" content="width=device-width, initial-scale=1, maximum-scale=5" />
    <meta name="description" content="项脊轩志项脊轩，旧南阁子也。室仅方丈，可容一人居。百年老屋，尘泥渗漉，雨泽下注，每移案，顾视无可置者。又北向，不能得日，日过午已昏。余稍为修葺，使不上漏；前辟四窗，垣墙周庭，以当南日；日影反照，室始洞然。又杂植兰桂竹木于庭，旧时栏楯，亦遂增胜。借书满架，偃仰啸歌，冥然兀坐。万籁有声，而庭阶寂寂，小鸟时来啄食，人至不去。三五之夜，明月半墙，桂影斑驳，风移影动，珊珊可爱。 然余居于此，多可喜，亦多可悲">
<meta property="og:type" content="website">
<meta property="og:title" content="项脊轩志">
<meta property="og:url" content="http://www.up4dev.com/about/xiang-ji-xuan-zhi.html">
<meta property="og:site_name" content="UP4DEV">
<meta property="og:description" content="项脊轩志项脊轩，旧南阁子也。室仅方丈，可容一人居。百年老屋，尘泥渗漉，雨泽下注，每移案，顾视无可置者。又北向，不能得日，日过午已昏。余稍为修葺，使不上漏；前辟四窗，垣墙周庭，以当南日；日影反照，室始洞然。又杂植兰桂竹木于庭，旧时栏楯，亦遂增胜。借书满架，偃仰啸歌，冥然兀坐。万籁有声，而庭阶寂寂，小鸟时来啄食，人至不去。三五之夜，明月半墙，桂影斑驳，风移影动，珊珊可爱。 然余居于此，多可喜，亦多可悲">
<meta property="og:locale">
<meta property="article:published_time" content="2018-11-26T08:32:00.000Z">
<meta property="article:modified_time" content="2020-07-04T13:00:31.000Z">
<meta property="article:author" content="andyzhshg">
<meta property="article:tag" content="杂">
<meta property="article:tag" content="非技术">
<meta name="twitter:card" content="summary">
    
    
      
        
          <link rel="shortcut icon" href="/favicon.ico">
        
      
      
        
          <link rel="icon" type="image/png" href="/assets/up4dev-logo-192.png" sizes="192x192">
        
      
      
        
          <link rel="apple-touch-icon" sizes="180x180" href="/assets/up4dev-logo-180.png">
        
      
    
    <!-- title -->
    <title>项脊轩志</title>
    <!-- styles -->
    
<link rel="stylesheet" href="/css/style.css">

    <!-- persian styles -->
    
    <!-- rss -->
    
    
	<!-- mathjax -->
	
		<script type="text/x-mathjax-config">
		  MathJax.Hub.Config({
			tex2jax: {
			  skipTags: ['script', 'noscript', 'style', 'textarea', 'pre'],
			  inlineMath: [['$','$']]
			}
		  });
		</script>
		<script src='https://cdnjs.cloudflare.com/ajax/libs/mathjax/2.7.5/latest.js?config=TeX-MML-AM_CHTML' async></script>
	
<meta name="generator" content="Hexo 6.2.0"></head>

<body class="max-width mx-auto px3 ltr">
    
    <div class="content index py4">
        
          <header id="header">
  <a href="/">
  
    
      <div id="logo" style="background-image: url(/assets/up4dev-logo-180.png);"></div>
    
  
    <div id="title">
      <h1>UP4DEV</h1>
    </div>
  </a>
  <div id="nav">
    <ul>
      <li class="icon">
        <a href="#" aria-label="Menu"><i class="fas fa-bars fa-2x"></i></a>
      </li>
      <!--
     --><li><a href="/">主页</a></li><!--
   --><!--
     --><li><a href="/archives/">文章</a></li><!--
   --><!--
     --><li><a href="/categories/">分类</a></li><!--
   --><!--
     --><li><a href="/about/">关于</a></li><!--
   --><!--
     --><li><a href="/search/">🔍 搜索</a></li><!--
   --><!--
     --><li><a href="/about/xiang-ji-xuan-zhi">💜</a></li><!--
   -->
    </ul>
  </div>
</header>

        
        <article class="post" itemscope itemtype="http://schema.org/BlogPosting">
  

  <div class="content" itemprop="articleBody">
      
          <h1 id="项脊轩志"><a href="#项脊轩志" class="headerlink" title="项脊轩志"></a>项脊轩志</h1><p>项脊轩，旧南阁子也。室仅方丈，可容一人居。百年老屋，尘泥渗漉，雨泽下注，每移案，顾视无可置者。又北向，不能得日，日过午已昏。余稍为修葺，使不上漏；前辟四窗，垣墙周庭，以当南日；日影反照，室始洞然。又杂植兰桂竹木于庭，旧时栏楯，亦遂增胜。借书满架，偃仰啸歌，冥然兀坐。万籁有声，而庭阶寂寂，小鸟时来啄食，人至不去。三五之夜，明月半墙，桂影斑驳，风移影动，珊珊可爱。</p>
<p>然余居于此，多可喜，亦多可悲。先是，庭中通南北为一，迨诸父异爨，内外多置小门墙，往往而是。东犬西吠，客逾庖而宴，鸡栖于厅。庭中始为篱，已为墙，凡再变矣。家有老妪，尝居于此。妪，先大母婢也，乳二世，先妣抚之甚厚。室西连于中闺，先妣尝一至。妪每谓余曰：“某所，而母立于兹。”妪又曰：“汝姊在吾怀，呱呱而泣；娘以指叩门扉曰：‘儿寒乎？欲食乎？’吾从板外相为应答。”语未毕，余泣，妪亦泣。余自束发读书轩中，一日，大母过余，曰：“吾儿，久不见若影，何竟日默默在此，大类女郎也！”比去，以手阖门，自语曰：“吾家读书久不效，儿之成，则可待乎？”顷之，持一象笏至，曰：“此吾祖太常公宣德间执此以朝，他日汝当用之。”瞻顾遗迹，如在昨日，令人长号不自禁。</p>
<p>轩东故尝为厨，人往，从轩前过。余扃牖而居，久之，能以足音辨人。轩凡四遭火，得不焚，殆有神护者。</p>
<p>项脊生曰：蜀清守丹穴，利甲天下，其后秦皇帝筑女怀清台。刘玄德与曹操争天下，诸葛孔明起陇中，方二人之昧昧于一隅也，世何足以知之？余区区处败屋中，方扬眉瞬目，谓有奇景；人知之者，其谓与坎井之蛙何异？</p>
<p>余既为此志，后五年，吾妻来归。时至轩中，从余问古事，或凭几学书。吾妻归宁，述诸小妹语曰：“闻姊家有阁子，且何谓阁子也？”其后六年，吾妻死，室坏不修。其后二年，余久卧病无聊，乃使人复葺南阁子，其制稍异于前。然自后余多在外，不常居。庭有枇杷树，吾妻死之年所手植也；今已亭亭如盖矣。</p>

        
  </div>
</article>

        
        <footer id="footer">
  <div class="footer-left">
    Copyright &copy;
    
    
    2015-2022
    andyzhshg
  </div>
  <div class="footer-right">
    <nav>
      <ul>
        <!--
       --><li><a href="/">主页</a></li><!--
     --><!--
       --><li><a href="/archives/">文章</a></li><!--
     --><!--
       --><li><a href="/categories/">分类</a></li><!--
     --><!--
       --><li><a href="/about/">关于</a></li><!--
     --><!--
       --><li><a href="/search/">🔍 搜索</a></li><!--
     --><!--
       --><li><a href="/about/xiang-ji-xuan-zhi">💜</a></li><!--
     -->
      </ul>
    </nav>
  </div>
</footer>

    </div>
    <!-- styles -->



  <link rel="preload" as="style" href="https://cdnjs.cloudflare.com/ajax/libs/font-awesome/5.15.2/css/all.min.css" crossorigin="anonymous" onload="this.onload=null;this.rel='stylesheet'"/>


    <!-- jquery -->
 
  <script src="https://cdnjs.cloudflare.com/ajax/libs/jquery/3.6.0/jquery.min.js" crossorigin="anonymous"></script> 




<!-- clipboard -->


<script src="/js/main.js"></script>

<!-- search -->

<!-- Google Analytics -->

    <script async src="https://www.googletagmanager.com/gtag/js?id=UA-60523957-1"></script>
    <script>
        window.dataLayer = window.dataLayer || [];
        function gtag(){dataLayer.push(arguments);}
        gtag('js', new Date());
        gtag('config', 'UA-60523957-1');
    </script>

<!-- Baidu Analytics -->

<!-- Cloudflare Analytics -->

<!-- Umami Analytics -->

<!-- Disqus Comments -->

    <script type="text/javascript">
        var disqus_shortname = 'up4dev';

        (function(){
            var dsq = document.createElement('script');
            dsq.type = 'text/javascript';
            dsq.async = true;
            dsq.src = '//' + disqus_shortname + '.disqus.com/embed.js';
            (document.getElementsByTagName('head')[0] || document.getElementsByTagName('body')[0]).appendChild(dsq);
        }());
    </script>

<!-- utterances Comments -->

</body>
</html>
